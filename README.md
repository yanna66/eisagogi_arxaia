## ΕΦΑΡΜΟΓΗ ΠΡΑΚΤΙΚΗΣ ΕΞΑΣΚΗΣΗΣ- DRAG THE WORDS

* ΔΗΜΙΟΥΡΓΟΣ : **ΜΠΑΚΑΛΗ ΙΩΑΝΝΑ**
* Υπερσύνδεσμος πρόσβασης του OER: https://content.e-me.edu.gr/wp-admin/admin-ajax.php?action=h5p_embed&id=1361299

Πρόκειται για ένα OER ελεύθερα  διαθέσιμο στην e-me που έχει τη μορφή συμπλήρωσης κενών από λέξεις που δίνονται  (Drag the words). Το συγκεκριμένο OER σχεδιάστηκε για μπορέσουν οι μαθητές/μαθήτριες της Γ΄Λυκείου να ελέγξουν τον βαθμό που έχουν μάθει την Εισαγωγή στον Αριστοτέλη, από το σχολικό εγχειρίδιο Φιλοσοφικός Λόγος. Η εξοικείωση των μαθητών/μαθητριών με αυτή την άσκηση ή και με ανάλογες ασκήσεις είναι σημαντική καθώς η Εισαγωγή στις εξετάσεις ελέγχεται με ερωτήσεις κλειστού τύπου. Οι μαθητές ελέγχουν τις γνώσεις τους και τον βαθμό κατανόησης του αντίστοιχου κεφαλαίου με έναν ευχάριστο τρόπο.

Το συγκεκριμένο λογισμικό της άσκησης « Drag the words» προσφέρει επιλογές για έλεγχο απαντήσεων, επανάληψη της άσκησης και προβολή των ορθών απαντήσεων. Βοηθά τους/τις μαθητές/τριες να εντοπίσουν λάθη και παρανοήσεις που ίσως έκαναν κατά την μελέτη τους. Είναι κατάλληλο για τη δευτεροβάθμια εκπαίδευση. Η αξιοποίησή του στην τάξη επιχείρησε να συνδυάσει ένα Θεωρητικό μάθημα, τα Αρχαία Ελληνικά Προσανατολισμού και μάλιστα την Εισαγωγή με τις νέες τεχνολογίες, με σκοπό να κεντρίσει το ενδιαφέρον των μαθητών, αλλά και να μάθει τους μαθητές/τις μαθήτριες να αυτενεργούν και να είναι οι ίδιοι/ίδιες υπεύθυνοι για την πορεία της γνώσης τους. Υπηρετούνται αρχές της διαφοροποιημένης μάθησης, ανακαλυπτικής γνώσης, συγκριτικής διερεύνησης, κ.α. Η δραστηριότητα συνοδεύει άριστα τη διδασκαλία της ενότητας.


